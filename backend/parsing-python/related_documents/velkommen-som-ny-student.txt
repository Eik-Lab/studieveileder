Velkommen til NMBU!
Er du student på et rent nettstudie?
Les
velkomstsiden for nettstudenter!
Sjekklisten hjelper deg til å bli klar før studiestart!
Håper å kunne være til hjelp med å gi deg en god start på studiet ditt. Det er mye nytt du må huske som ny student, så en sjekkliste for å komme i gang, noen videoer som gjør deg kjent med det du trenger å vite, samt litt forskjellig om livet utenom studiene, kan være til hjelp for de fleste.
Husk å takke ja til tilbud om studieplass innen fristen.
Når universitetets opptak begynner å komme på plass vil du kunne fullføre punkene i sjekklisten under.
Vi gleder oss til å møte deg!
1. Aktivere brukerkonto
Aktiver din brukerkonto ved NMBU når studentdatasystemet har blitt oppdatert med alle nye opptak for høstsemesteret i juli. Instruksjoner på dette sendes til nye studenter på e-post når dette er gjort. Aktivering av konto er mulig fra 1. august. Vær oppmerksom på at det kan være forsinkelse i systemet, så om det ikke går er det lurt å vente et par dager før du prøver igjen.
Om du allerede har en NMBU-konto vil du ikke motta en e-post om å aktivere konto. Da kan du bare gå videre til punkt 2 i denne sjekklisten og semesterregistrere deg.
Om aktivering av brukerkonto
2. Semesterregistrere deg i Studentweb
Systemet åpner for semesterregistrering for nye studenter 1. august 2025
.
Du må semesterregistrere deg i starten av hvert
semester og
dette gjøres i Studentweb
. Velg FEIDE-innlogging for å logge på, og så skole- eller arbeidskonto som er e-postadressen du har ved NMBU og passordet du har satt når du aktiverte kontoen.
I Studentweb ser du blant annet din utdanningsplan, oversikt over hvilke emner du er oppmeldt i, eksamensdatoer og sted, samt eksamensresultatene dine. Du oppdaterer semesteradressen din, og melder deg opp i eller av emner til undervisning og eksamen innen fristene.
Når du har fullført semesterregistreringen får du tilgang til informasjon om dine emner i Canvas.
Se informasjon om akademisk kalender i punkt 8, ha oversikt over frister for oppmelding, undervisnings- og eksamensperioder, og bruk kalenderen aktivt!
Hvordan du semesterregistrerer deg
NB: Før du kan logge inn i
Studentweb
må du opprette brukerkonto på NMBU, se avsnitt om brukerkonto over.
Klikk på
Start registreringen
og følg alle stegene:
1) Rettigheter og plikter
Gjør deg kjent med innholdet før du klikker deg videre.
2)
Utdanningsplan
Alle studenter som er tatt opp på et studieprogram får en utdanningsplan som gir oversikt over emner som er tatt og emner som skal tas. I tillegg kan du legge inn emner for eksempel valgfrie emner. Utdanningsplanen er et redskap for deg som student for å kunne planlegge ditt studieløp. Du er ikke nødt til å legge inn alle eksamener med en gang. Fokuser på inneværende semester. Du vil får god informasjon ved studiestart om hvilke emner som er obligatoriske og valgfrie for deg.
Du kan legge til flere emner senere, så lenge du gjør det innen oppmeldingsfristen! Normert antall studiepoeng pr semester er 30, 60 pr studieår. Dersom emnet ditt går over to semestere må du melde deg opp i emnet det semesteret undervisning i emnet starter. Husk å ta kontakt med din studieveileder ved fakultetet ved endringer av ditt studieløp.
Har du relevant utdanning fra før, kan du søke om at tidligere eller ekstern utdanning fra andre institusjoner blir en del av graden din ved NMBU.
3) Status og oversikt
Viser oversikt over din utdanningsplan så langt.
4) Min profil
Fyll inn de korrekte kontaktopplysningene for dette semesteret. Legg inn kontaktdetaljer til pårørende.
Du trenger ikke legge inn 4-sifret PIN i dette skjemaet, derimot må du velge et av bibliotekene for å kunne fullføre registreringen.
5) Semesterregistreringen er fullført når denne registreringen er gjort og semesteravgiften er registrert betalt.
For å navigere i StudentWeb må du bruke knappene inne på StudentWebs nettsider (ikke bruk frem/tilbake-knappene i nettleseren).
Har du spørsmål eller utfordringer med StudentWeben er du velkommen til  å ta kontakt med
Studentenes informasjonsTorg
(SiT).
Instruksjonsvideo for semesterregistrering i Studentweb
.
3. Betale semesteravgift og Kopinor-avgift
Alle studenter som skal ta emner og avlegge eksamen må betale semesteravgift og Kopinor-avgift
(gjelder ikke de som er her på utveksling)
Alle studenter som betaler semesteravgift, betaler samtidig Kopinor-avgiften til samme faktura.
Fakturaen oppretter du selv i Studentweb hvert semester. Husk at det er nytt KID-nummer hvert semester.
Fristene er:
15. september for høstsemesteret
1. februar for vårsemesteret.
Når du har semesterregistrert deg, og betalt semesteravgiften og Kopinor-avgiften kan du søke og få utbetalt støtte fra Lånekassen.
Er du i utdanning ved en annen høgskole eller universitet og har betalt semesteravgiften der, kan du sende dokumentasjon på innbetalingen til
postmottak@sias.no
for å få dette registrert i systemene. Gyldig dokumentasjon er bilde av studentbevisappen som viser at du er semesterregistrert, eller utskrift fra nettbanken som viser ditt navn, beløpet og hvem avgiften er betalt til. Bilde av Studentweb er ikke gyldig dokumentasjon
De som er i ph.d.-utdanning skal ikke betale semesteravgift. Unntak er de som får støtte fra Statens lånekasse for utdanning etter reglene i sjette del i forskriftene i lov om utdanningsstøtte til elever og studenter, gjennom Norad eller UD-finansierte programmer. De kan velge å betale semesteravgift.
4. Sørg for å være påmeldt emner du skal ta
Dette gjør du i Studentweb. Du må sikre at du er meldt opp til både undervisning og til eksamen/vurdering.
Sjekk at utdanningsplanen din er korrekt! Når du bekrefter utdanningsplanen din, vil du automatisk bli undervisningsoppmeldt i de obligatorisk emnene som ligger i din plan for det aktuelle semesteret. NB: Husk å kontrollere at du også blir vurderingsmeldt dvs. oppmeldt til eksamen/vurdering.
Husk at du må være
semesterregistrert
og ha betalt semesteravgift for å få avlegge eksamen. Semesterregistrering og betaling av semesteravgift må gjøres hvert semester innen fristene -
sjekk akademisk kalender
.
Du har selv ansvaret for å kontrollere at du er meldt opp/av til de emnene du skal ta. Kontroller oppmeldingene under «aktive emner» på
Studentweb.
Dersom du ikke skal være oppmeldt/påmeldt allikevel er det også her du melder deg av emnene dine - dette må du gjøre innen fristen for dette. Du har
tre forsøk på å ta eksamen i et emne
. Dersom du
ikke
møter opp til en eksamen som du er oppmeldt til, så vil du ha brukt ett av tre forsøk i dette emnet.
Hvordan du melder deg av emner ved NMBU i denne videoen
Ta kontakt med
Studentens informasjonstorg
før
oppmeldingsfristen hvis du har problemer med semesterregistrering eller du lurer på noe.
Tilleggsemner og oppmelding til ny eksamen (konte)
Meld deg opp i eventuelle tilleggsemner eller til ny eksamen/konte:
Logg deg inn på Studentweb
Velg «aktive emner»
Søk opp ønsket emne
Trykk på velg og følg videre instruks
Se hvordan du melder deg opp til emner ved NMBU i denne videoen
Studieårets inndeling:
Studieåret er delt inn i to halvår, som heter Høstsemester og Vårsemester.
Høstsemesteret er delt inn i to deler: Augustblokk og Høstparallell
Vårsemesteret er delt inn i tre deler: Januarblokk, Vårparallell og Juniblokk
Blokkene er intensivkurs, der du tar ett emne over 3-4 uker. I parallellene kan du ta flere emner samtidig.
Fulltidsstudier vil si at du tar 30 studiepoeng i løpet av ett semester. I
emnekatalogen
søker du på emnebeskrivelser. Disse viser blant annet når emnene undervises og hvor mange studiepoeng de gir.
Oppdeling og oppmeldingsfrister for undervisning og eksamen:
Høstsemesteret (datorekkefølge):
Vårsemesteret
(datorekkefølge)
:
Augustblokk: Første onsdag i augustblokken
Høstparallell: 15. september
Ny eksamen/konte høst: 1. oktober
Januarblokk: 1. desember
Vårparallell: 1. februar
Ny eksamen/konte vår: 1. mars
Juniblokk: 1. april
5. Bestille studentkort
Studentkortet fungerer som nøkkelkort på campus, lånekort på biblioteket og som dokumentasjon på at du er student (sammen med studentbevis-appen).
For å bestille studentkort må du
først ha aktivert din brukerkonto ved NMBU
, se Aktivere brukerkonto.
Brukerveiledning for hvordan du bestiller kortet (krever innlogging med FEIDE).
Du må velge hentested når du bestiller: Kortene hentes på Servicetorget i Veterinærbygningen. Du får epost til NMBU-eposten din når kortet er ferdig produsert og kan hentes.
Om du er student på nettstudier bør du velge hentested "I do not need a accesscard". Bildet du har lastet opp i Fotoboks vil da overføres til Studentbevis-appen som blir godkjent ID med bilde.
NB!  Studentkortet alene kan ikke være godkjent ID for studentrabatter osv, men er gyldig sammen med Studentbevis-appen.
6. Last ned studentbevis-appen
Studentbevis-appen fungerer som studentbevis hos bl.a. studentsamskipnadene og kollektivtransportselskaper (f.eks. VY og Ruter), og vil være gyldig på lik linje med studiekort og papirkvittering. Du vil likevel fortsatt trenge studentkort for å f.eks. få tilgang til bygninger og låne bøker.
For at studentbevis-appen skal være gyldig ID må du ha betalt semesteravgiften og semesterregistrert deg.
Om du er student ved flere institusjoner må du velge hovedstudiestedet ditt (der du har betalt semesteravgift) når du logger på studentbevis-appen.
Appen er tilgjengelig på norsk og engelsk, og følger standardspråket på telefonen din. Appen lastes ned fra din app-butikk.
Hvordan logge seg på studentbevis-appen første gang?
Åpne appen (krever internettilgang)
Velg hvilket lærested du tilhører
Logg inn med vanlig brukernavn og passord
Les samtykkeerklæringen og aksepter (appen kan kun benyttes hvis du gir ditt samtykke)
Les vilkårene og godkjenn (appen kan kun benyttes hvis du godkjenner vilkårene)
Tillat bruk av bilde fra ditt studentkort. For å aktivere bilde i appen, må du godta bruk av bilde i Studentweb.
Når du har betalt semesteravgift og semesterregistrert deg, vil dette vises i en gul boks nederst på siden. Selve kvitteringen lagres i appen, så etter innlogging og registrering av betalt semesteravgift i appen, kan den brukes uten internettilgang.
Merk:
Med mindre du bare tar digitale emner skal du ha både app
og
studentkort
Studenter som ikke har smarttelefon
Dersom du ikke har smarttelefon og derfor ikke har mulighet til å bruke studentbevisappen, kan du bestille en semesterkvittering på papir. Du logger på Studentweb og fra menyen oppe til venstre velger du
Bestillinger
og så
Semesterkvittering
. Husk å sjekke at semesteradressen i Studentweb er oppdatert først.
Europeisk studentkort
Programstudenter med norsk fødselsnummer (ikke D-nummer) kan bruke Studentbevisappen som et europeisk studentkort, European Student Card (ESC).
For å få ESC i studentbevisappen må NMBU-studenter gi samtykke til dataoverføring i Studentweb slik at det skal kunne brukes som studentbevis i Europa, og få studentrabatter og eventuelt andre studentfordeler. Les mer om ESC på
Europakommisjonens nettsider
.
7. Gjør deg kjent med viktige studentverktøy
Du må vite hvilke verktøy som er nødvendig for å ta emner. Les om disse på
For studenter - hvor du finner lenker til verktøyene!
Studentweb
Du administrerer studieløpet ditt i Studentweb: semesterregistrer deg der, se og endre utdanningsplanen din og melde deg opp i emner. I Studentweb vil du også finne eksamensdatoene og eksamensresultatene dine.
Canvas
Canvas er NMBUs læringsplattform
og det digitale læringsmiljøet for studenter og undervisere, her finner du forelesningsmateriell og informasjon om emner.
Timeplan
Hvor og når har du undervisning?
Timeplanen for de ulike emnene finner du i systemet TimeEdit
.
Hvordan TimeEdit fungerer
(
video
).
Webmail
Du får tildelt en NMBU e-postadresse med tilgang til
webmail
. Det er på denne e-postadressen universitetet sender deg viktig informasjon. Pass derfor på at du sjekker denne e-postkontoen jevnlig, så du ikke går glipp av noe.
E-posten du får når du aktiverer kontoen din bruker du videre på NMBU og er også ditt brukernavn.
NMBU-hjelp
Selvhjelpsverktøy. Du kan søke etter og finne brukermanualer, grunnleggende studentinformasjon med mer. Her har du full oversikt over dine spørsmål/forespørsler, og følge med på status. Et eksempel på spørsmål du kan stille her er "utskrift for studenter ved NMBU".
Mazemap
Mazemap er en karttjeneste som gjør det enkelt å finne frem på campus. Du finner
Mazemap på nett
og på app for
Android
/
IOS
.
Akademisk kalender
Akademisk kalender
er en oversikt over viktige datoer i studieåret. Bruk kalenderen for å ha oversikt over når du må gjøre hva og hva som skjer når.
Emnekatalogen
Lurer du på om du kan ta et emne? Emnebeskrivelsene gir informasjon om det er adgangsbegrensning, studiepoeng med mer. Sjekk emnet her om du er usikker på hva det inneholder.
Du finner alle emnene på NMBU her
. Det kan være enklere å bruke "Avansert søk" for å filtrere enn det vanlige søkefeltet.
Din egen huskeliste
Det er laget en egen huskeliste for å hjelpe deg med å huske alt du må gjøre for å komme i gang som ny student før semesteret. Alt står i punktene nevnt over, men du kan laste ned denne word-filen for å sikre at du har husket alt ved å huke av i listen.
Min egen huskeliste
Last ned
Korte snutter til nye studenter:
Semesterstart høsten 2025 var mandag 11. august!
Fadderuka startet allerede fredag 8. august!
Det er laget videoer for å gi deg informasjon som kan hjelpe deg som ny student:
Episode 1 - velkommen til NMBU
I videoen over, som er episode 1, blir du kjent med NMBU. Under er det flere videoer som du kan se for å vite det du trenger som ny student
.
Noen ganger kan semesterregistreringen gi teknisk hodebry. Kom innom Studentenes informasjonstorg i disse tidspunktene om du trenger hjelp mandag – torsdag kl. 10-15.00.
Episode 2 - Campus tour
Episode 3 - Nettsiden til NMBU
Episode 4 - Studentverktøy
Episode 5 -  Sikkerhet og forskrifter
Episode 6 - Studentressurser
Fadder-info
Telefon: 48114547
E-post:
fadderuka@nmbu.no
Facebook
Instagram
Immatrikulering 15. august 2025
Det var fantastisk å se alle sammen ute på Storplenen - fine studenter, blomster - gode taler og underholdning. Det ble en verdig innføring av nye gradsstudenter. Seremonien markerer jo opptak som student til høyere utdanning. Vi fikk perfekt vær og en fin opplevelsesrik seremonidag!
Livet utenom studiene
Bolig
Å bo i studentbolig er en viktig del av det sosiale studentlivet. Som NMBU-student har du flere studentboliger å velge mellom. Søk bolig allerede i dag!
Bolig på Ås søker du via
Studentsamskipnaden i Ås (SiÅs).
Sikkerhet og brannvern
Ta en titt på hva som gjelder i informasjon- og videomaterialet!
Studentforeninger og sosialt
Det er mange gode grunner til å engasjere seg som student. Undersøkelser knyttet til studenters helse og trivsel viser at studenter som deltar aktivt i studentmiljøet og i frivilligheten er mindre ensomme og trives bedre på studiestedet.
Kandidatundersøkelsen 2020 viser at 44 % av respondentene vurderer at erfaringer fra verv var nyttig i den første jobben etter studietiden. Så ta del i studentmiljøet og engasjer deg!
Tilbudet til SiÅs.
Her er tips til noe du kan engasjere deg i:
Studentdemokratiet
Studenttinget
Studenttingets arbeidsutvalg (AU)
Studentråd
Samfunnet i Ås
Samfunnsstyret
Næringslivsutvalget (NU)
UKA i Ås
Tuntreet
Sosiale foreninger
Linjeforeninger
Biovitenskap
Biotanika
Husdyrklanen
Handelshøyskolen
Bioøkonomene
Børsgruppen
Optimum
Samfunnsøkonomene
Kjemi, bioteknologi og matvitenskap
Molekylet
Landskap og samfunn
Jordskifterlaget
Terra Forma
Struktura
Globalis
Robust
Miljø og naturforvaltning
Skogbrukerforeningen
Energiforeningen
Naturforvalterlaget
Natura Innova
Minasfæren
Realfag og teknologi
Miljøfysikerne
Atlas
AquariÅs
DataSci NMBU
Indøk
Teknikum
Tannhjulet
La Stå
Veterinærhøyskolen
VSF - Veterinærmedisinsk studentforening
Studentorganisasjoner som jobber med problemstillinger i samarbeid med næringsliv
Eik Lab
NMBU Case Clu
b
Urban Lab
Helse og trivsel
Alle skal trives der de er og skal vite hvor de kan henvende seg om det er behov for f.eks. lege, tannlege, krisekontakt, tilgjengelige tilbud for helse og psyke, betydning av ditt engasjement i studentmiljøet og litt om tilbud som finnes i Ås kommune.
Informasjon knyttet til
helse og trivsel
Reiseanvisninger til campus
Her finner du informasjon om hvordan du kommer deg til Ås med buss, tog og bil.
NMBU campus Ås på Mazemap - interaktivt søkbart kart med romnummer
NMBU har campus på Ås, ca 40 km sør for Oslo. Avstand fra Oslo Lufthavn til NMBU campus er 80 km.
Du kan bruke buss, tog eller bil når du skal fra Oslo Lufthavn til NMBU.
Med tog
Vy har regionaltog som går fra Oslo lufthavn Gardermoen til Oslo S hver halvtime.
Flytoget går fra Oslo Lufthavn til Oslo S hvert tiende minutt.
Fra Oslo S, ta lokaltoget til Moss, som går hver halvtime. Ta toget til Ås, og fra Ås stasjon er det gangavstand til NMBU (1 km).
Se avganger i en reiseapp.
-
Gangveibeskrivelse fra Google Maps
Med buss
Vy (Flybussen FB11)
går regelmessig tur/retur Fredrikstad - Oslo lufthavn og stopper på Korsegården i Ås begge veier, ved bensinstasjon St1.
Korsegården
ligger cirka 1 km fra NMBU. Fra Korsegården kan du gå eller ta buss 510 til NMBU.
Ruter:
Buss
510
frå Ski går forbi NMBU hvert tiende minutt, men det kan være færre avganger sent på kvelden, i helger og i ferier.
Avgangstider hos Ruter.
Hvis du tar buss 510 fra togstasjonen i Ås til NMBU, er Ås videregående skole busstoppet nærmest Ås stasjon.
Med bil
Fra Oslo, følg skiltingen: E6 Gøteborg, kjør av E6 ved Ås, skiltet Universitetet. Følg Oslovegen mot Ås 1 km til NMBU.
Parkering
Hvis du planlegger å kjøre bil til campus, må du også registrere bilen din i NMBUs parkeringsløsning. Alle studenter ved NMBU må registrere kjøretøy elektronisk for å kunne parkere på student-parkering alle hverdager mellom kl 08.00 og 17.00. Last ned Apcoa Flow-appen og opprett en bruker. Når det er gjort, må du registrere deg med fordelsparkering. Her brukes Feide innlogging. Du legger inn registreringsnummeret på bilen din ved å velge NMBU i fordelsparkering NMBU student. Se hvordan du gjør det trinn for trinn i denne "
Brukerveiledning for Apcoa Flow
".
Parkeringsbestemmelser på NMBU
Personvern
Bruk av StudentWeb sine sider følger bestemmelsene i Lov om behandling av personvernopplysninger (personopplysningsloven) av 01.01.2001 med tilhørende forskrift og er underlagt Internkontrollsystem for Informasjonssikkerhet ved NMBU sine rutiner for bruk av personopplysninger.
Informasjonen om personvern ved opptak på våre nettsider
