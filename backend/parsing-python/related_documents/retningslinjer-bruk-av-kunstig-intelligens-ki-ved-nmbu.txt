Retningslinjer for bruk av kunstig intelligens (KI) ved NMBU
Kapittel 1. Bruk av KI-baserte programmer ved NMBU
Ved NMBU tillates bruk av KI-baserte programmer i samsvar med denne retningslinjen.
Det kan i den nettbaserte emnebeskrivelse til det enkelte emne angis at KI-baserte programmer ikke tillates brukt ved eksamen eller i andre arbeider som innleveres til vurdering i emnet.
Begrepsforklaring:
a) Kunstig intelligens (KI) forstås som teknologier som etterligner menneskelig intelligens for å utføre oppgaver og kan forbedre seg basert på data.
b) KI-
baserte programmer
forstås som programmer eller plattformer som bruker KI for å generere tekst, analysere data eller utføre andre oppgaver.
c) Generativ KI forstås som KI-baserte programmer som kan generere nytt innhold som tekst, bilder eller lyd basert på data.
Kapittel 2. Kvalitetssikring av KI-generert informasjon
Studenten er selv ansvarlige for å kvalitetssikre at informasjon generert ved bruk av KI-baserte programmer er pålitelig.
Studenten skal følge akademiske normer for redelighet, etterrettelighet og åpenhet, og tydelig angi hvordan og hvor KI-baserte programmer er brukt.
KI-genererte tekster skal ikke være eneste kilde for faktaopplysninger. Studenten må kritisk vurdere de KI-genererte resultatene og sikre at de er basert på forskning eller annen relevant litteratur, representert ved konkrete kilder i tekst og litteraturliste.
Kapittel 3. Redegjørelse for KI-bruk i innleveringsoppgaver og andre arbeider
Hvis studenten benytter KI-baserte programmer i en innleveringsoppgave eller i annet arbeid som skal leveres inn for vurdering eller som en obligatorisk aktivitet i et emne, må studenten redegjøre for bruken f. eks. i oppgavens metodekapittel. Hvordan bruken skal beskrives avhenger av om KI er benyttet som skrivestøtte eller forskningsmetode.
Språkvask og kodevask faller under skrivestøtte og skal beskrives med en kort forklaring av hvilke program (eks. Chatbot eller andre KI-baserte programmer) studenten har benyttet og hvordan programmet er brukt i teksten. Studenten er selv ansvarlig for det endelige innholdet i teksten etter fullført språkvask eller kodevask.
Stavekontroll i Word og grammatikkprogrammer som Grammarly faller ikke under KI-bruk og må vanligvis ikke redegjøres for. Hvis Grammarly GO og alle andre KI-baserte programmer er benyttet for å generere (eller om-generere) større mengder tekst, skal bruken redegjøres for.
I emner der språkferdigheter er en del av vurderingsgrunnlaget, kan det settes begrensninger for bruk av KI-baserte programmer til språkvask. Studenten er selv ansvarlige for å sette seg inn i emnets spesifikke bestemmelser for bruk av KI (hvis dette er beskrevet), bestemmelsene skal fremgå av emnebeskrivelsen.
Hvis KI er benyttet for å behandle data/kilder i relasjon til hverandre, utforme analytiske rammeverk, eller utvikle prosedyrer for et eksperiment/prosjekt – faller dette innunder
forskningsmetode
. Det skal redegjøres for formålet med bruk av KI-baserte programmer samt hvilke og hvordan KI-baserte programmer er anvendt. Det kan i emnebeskrivelsen spesifiseres nærmere hvordan forskningsmetoden skal redegjøres for.
I emner der koding/programmering er en del av emnet, står emneansvarlig fritt til å definere hvilke KI-baserte programmer som er tillatt. Dette skal være spesifisert i emnebeskrivelsen. Hvis studenten benytter KI-baserte programmer, må studenten redegjøre for hvilke programmer som er benyttet og bruken av programmene.
Kapittel 4. Redegjørelse for KI-bruk ved skriftlig eksamen
Ved skriftlig eksamen på campus vil bruk av KI-baserte programmer normalt ikke være tillatt.
Ved hjemmeeksamen, av kortere eller lengre varighet, må studenten forholde seg til spesifiseringer om bruk av KI gitt i den enkelte eksamensoppgaven og i emnebeskrivelsen.
Der det tillates bruk av KI til besvarelse av eksamensoppgaven, skal studenten opplyse om hvilke KI-baserte programmer som er benyttet og på hvilken måte de er benyttet; tilsvarende bestemmelsene om språkvask og forskningsmetode i kapittel 3 om
Redegjørelse for KI-bruk i innleveringsoppgaver og andre arbeider.
Kapittel 5. Kilder og referanser ved KI-baserte litteratursøk
KI-baserte programmer kan oppgi fiktive kilder, og/eller henvise til u-akademiske kilder. Dette gjelder både konvensjonelle chatboter (ChatGPT o.l.) og plattformer for litteratursøk basert på generativ KI (Keenious o.l). KI-baserte programmer for litteratursøk har ikke tilgang på all relevant og tidsaktuell faglitteratur. Det anbefales å benytte kilder fra anerkjente vitenskapelige tidsskrifter og databaser (eksempelvis Web of Science, Scopus og Econlit).
KI-baserte programmer for litteratursøk kan benyttes der ikke annet er spesifisert i emnebeskrivelsen og i eksamensoppgaven. Slikt litteratursøk kan, der tillatt, kun benyttes i tillegg til konvensjonelle former for litteratursøk (databasesøk ved Universitetsbiblioteket o.l.).
Studenten er selv ansvarlig for å kvalitetssikre litteratur foreslått eller generert av KI-baserte programmer.
Kapittel 6. NMBUs regelverk ved mistanke om fusk og plagiering
Studenten plikter å sette seg inn i NMBUs regelverk omhandlende fusk og plagiering.
Det er i NMBUs regelverk presisert at eksamensbesvarelser og andre arbeider skal være studentens eget selvstendige arbeid.
All bruk av KI til å generere tekst eller faglig innhold skal oppgis. Unnlatelse av dette kan anses som fusk, og kan medføre annullering av eksamen og/eller utestengning fra universitetet.
Retningslinjer - behandling av mistanke om fusk eller annen uredelig opptreden ved NMBU
gjelder også for bruk av KI, særskilt bestemmelsene i kapittel 3 punkt 3.1 og 3.2 (1) og (7).
Lær mer om hvordan KI fungerer, bruk av andre hjelpemidler og om å skrive akademisk tekst
Hvordan NMBU forstår fusk og plagiering
Retningslinjer - behandling av mistanke om fusk eller annen uredelig opptreden ved NMBU
Endringslogg
28.01.2025
Kapittel 1. pkt. 3 c
) Ordet
treningsdata
endret til
data
Kapittel 3. pkt. 6
Endret fra: "
I emner der koding/programmering er en del av emnet, må emneansvarlig selv avgjøre hvilke KI-baserte programmer som er tillatt med utgangspunkt i læringsutbyttene. Dette skal være spesifisert i emnebeskrivelsen.
"
11.04.2025
Kapittel 3. pkt. 2
Ordet "kodevask" er lagt til.