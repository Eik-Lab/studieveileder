Slik søker du utveksling
Finn ut hvilke utvekslingsmuligheter du har
Finn utvekslingsmuligheter ved ditt fakultet/studieprogram.
Det er veldig viktig at du sjekker at utvekslingsavtalene du vil søke på gjelder for ditt studieprogram eller fagområde.
Du må undersøke selv via vertsuniversitetets nettsider om de tilbyr relevante emner innenfor avtalen.
Om du ønsker å se hva slags erfaringer tidligere studenter har med utveksling, søk opp universitetet du er nysgjerrig på i
NMBUs Utvekslingsblogg
Sett deg inn i hva som kreves
Du må ha gydlig studierett på et bachelor-,eller masterprogram ved NMBU både på søketidspunkt og utreisetidspunkt.
Du bør ha minimum 60 studiepoeng innen du søker, inkludert evt innpassede studiepoeng. Dette kravet gjelder studenter på bachelornivå.
Du må normalt ha bestått eksamener som står i utdanningsplanen før utreise.
Det må selv sjekke at utvekslingsavtalene du vil søke på gjelder for ditt studieprogram eller fagområde.
Du må undersøke selv via vertsuniversitetets nettsider om de tilbyr relevante emner innenfor avtalen. Emnene i utlandet må bli en del av graden din.
De aller fleste utvekslingsavtalene har språkkrav. Sjekk at du oppfyller disse (minimum 4 i engelsk fra VGS)
Motivasjonsbrev på max en A4-side må lastes opp i søknaden om utveksling. Et motivasjonsbrev bør si noe om din motivasjon for universitetet du setter opp som førsteprioritet (faglig innhold, studiemessig relevans, forventninger mm. og må skrives på engelsk hvis du søker på en avtale utenfor Europa).
MERK:
Du kan legge inn max 3 ulike universitet i søknaden, i prioritert rekkefølge.
Mangelfulle søknader vil ikke bli behandlet (feks om motivasjonsbrev mangler).
Søkere som ikke har vært nominert eller vært utveksling tidligere vil bli prioritert.
Søknadsfrister
1. februar
for høstsemesteret, vårsemesteret eller hele studieåret. Søknadsskjemaet åpner normalt sett i midten av desember.
15. september for vårsemesteret (merk at dette er et suppleringsopptak). Søknadsskjemaet åpner normalt sett i slutten av juni.
Søk om utveksling i Søknadsweb
Søk i
Søknadsweb innen fristen
. Åpne søknaden og legg inn søknadsalternativene dine i prioritert rekkefølge (max 3).
Fyll ellers ut det du blir bedt om og trykk på OK Lagre (da blir søknaden sendt). Merk at du kan gjøre endringer i prioriteringer helt frem til fristen.
Husk å laste opp motivasjonsbrev (max en A4-side, skriv kun om universitetet du setter opp som 1.prioritet)
NB! Dersom du er inaktiv i 10 minutt må du logge inn på nytt. Du bør derfor ha det meste klart før du åpner Søknadsweb.
Hva skal merknadsfeltet brukes til?
Her skriver du kort om språkkunnskaper (gjelder ikke engelskspråklige studier) og om du evt ønsker å reise sammen med noen.
Minner om at levering av søknaden i Søknadsweb bare er første steg i søknadsprosessen. Dersom du blir innstilt av NMBU til å søke om å reise på utveksling, er neste steg i prosessen å søke om opptak til det aktuelle lærestedet ute i verdenen. Du vil få informasjon og hjelp av NMBU til å gjøre dette.
Har du spørsmål angående Søknadsweb kan du sende en e-post til utveksling@nmbu.no.
Vurdering av søknaden
Levering av søknaden i Søknadsweb er kun første steg i søknadsprosessen.
Studieavdelingen behandler søknaden. Du vurderes etter de formelle kravene og etter relevante kvalifikasjoner og motivasjonsbrev. Blir det konkurranse om plassene, er det karakterene som er utslagsgivende. Selv om man får innvilget en plass fra NMBU så vil det alltid være vertsuniversitetet som avgjør om man får opptak til utveksling hos dem.
NMBU ønsker at alle studenter som reiser på utveksling skal ha de nødvendige forutsetningene for å få et godt utbytte av oppholdet sitt slik at de ikke blir forsinket i studiene sine. I særskilte tilfeller vil NMBU derfor kunne fraråde deg å reise på utveksling.