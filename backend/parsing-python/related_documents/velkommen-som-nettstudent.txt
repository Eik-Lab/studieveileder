Velkommen som NMBU nettstudent!
Sjekkliste: gjør deg klar før studiestart!
Vi gleder oss til å møte deg, og håper å kunne være til hjelp med å gi deg en god start på studiet ditt. Det er mye nytt du må huske som ny student.
Husk å takke ja til tilbud om studieplass innen fristen.
1. Aktivere brukerkonto
Du må starte med å aktivere din brukerkonto ved NMBU for å få tilgang til resten av registreringen. Instruksjoner om dette sendes til nye studenter på e-post når dette er gjort. Aktivering av konto er mulig fra 1. august. Vær oppmerksom på at det kan være forsinkelse i systemet, så om det ikke går er det lurt å vente et par dager før du prøver igjen.
Les mer om aktivering av brukerkonto
2. Semesterregistrer deg i Studentweb
Systemet åpner for semesterregistrering 1. juli 2025
Du må semesterregistrere deg i starten av hvert semester og
dette gjøres i Studentweb
.  Velg FEIDE-innlogging for å logge på, og så skole- eller arbeidskonto som er e-postadressen du har ved NMBU og passordet du har satt når du aktiverte kontoen.
I Studentweb ser du blant annet din utdanningsplan, oversikt over hvilke emner du er oppmeldt i, eksamensdatoer og sted, samt eksamensresultatene dine. Du oppdaterer semesteradressen din, og melder deg opp i eller av emner til undervisning og eksamen innen fristene.
Når du har fullført semesterregistreringen får du tilgang til informasjon om dine emner i Canvas (digitalt emne-rom).
Se informasjon om akademisk kalender i punkt 8, ha oversikt over frister for oppmelding, undervisnings- og eksamensperioder, og bruk kalenderen aktivt!
Kontakt med Studentenes informasjonstorg sit@nmbu.no om du skulle få problemer.
Hvordan semesterregistrere seg
NB: Før du kan logge inn i Studentweb må du aktivere brukerkonto på NMBU, se avsnitt om brukerkonto over.
Klikk på
Start registreringe
n og følg alle stegene:
1) Rettigheter og plikter
Gjør deg kjent med innholdet før du klikker deg videre.
2)
Utdanningsplan
Alle studenter som er tatt opp på et studieprogram får en utdanningsplan som gir oversikt over emner som er tatt og emner som skal tas. I tillegg kan du legge inn emner for eksempel valgfrie emner. Utdanningsplanen er et redskap for deg som student for å kunne planlegge ditt studieløp. Du er ikke nødt til å legge inn alle eksamener med en gang. Fokuser på inneværende semester. Du vil får god informasjon ved studiestart om hvilke emner som er obligatoriske og valgfrie for deg. Du kan gå inn senere å tilføye flere, så lenge du gjør det innen oppmeldingsfristen!
Oppmeldingsfristene finner du i den akademiske kalenderen
.
Dersom emnet ditt går
over to semester
, må du melde deg opp i emnet det semesteret undervisning i emnet starter. Husk å ta kontakt med din studieveileder ved fakultetet ved endringer av ditt studieløp.
Har du relevant utdanning fra før, kan du søke om at tidligere eller ekstern utdanning fra andre institusjoner blir en del av graden din ved NMBU.
3) Status og oversikt
Viser oversikt over din utdanningsplan så langt.
4) Min profil
Fyll inn de korrekte kontaktopplysningene for dette semesteret. Legg inn kontaktdetaljer til pårørende.
Du trenger ikke legge inn 4-siffret PIN i dette skjemaet, derimot må du velge et av bibliotekene for å kunne fullføre registreringen.
5) Semesterregistreringen er fullført når denne registreringen er gjort og semesteravgiften er registrert betalt.
For å navigere i StudentWeb må du bruke knappene inne på StudentWebs nettsider (ikke bruk frem/tilbake-knappene i nettleseren).
Har du spørsmål eller utfordringer med StudentWeben er du velkommen til  å ta kontakt med
Studentenes informasjonsTorg
(SIT).
Her finner du en
instruksjonsvideo for semesterregistrering i Studentweb
.
3. Betale semesteravgift og Kopinoravgift
Alle studenter som skal ta emner og avlegge eksamen må betale semesteravgift
og Kopinoravgift.
Alle studenter som betaler semesteravgift, betaler samtidig Kopinoravgiften til samme faktura.
Fakturaen oppretter du selv i Studentweb hvert semester. Husk at det er nytt KID-nummer hvert semester.
Fristene er:
15. september for høstsemesteret
1. februar for vårsemesteret.
Når du har semesterregistrert deg og betalt semesteravgiften og Kopinoravgiften kan du søke og få utbetalt støtte fra Lånekassen.
Er du i utdanning ved en annen høgskole eller universitet og har betalt semesteravgiften der, kan du sende dokumentasjon på innbetalingen til sit@nmbu.no for å få dette registrert i systemene. Gyldig dokumentasjon er bilde av studentbevis appen som viser at du er semesterregistrert, eller utskrift fra nettbanken som viser ditt navn, beløpet og hvem avgiften er betalt til. Bilde av Studentweb er ikke gyldig dokumentasjon.
4. Sørg for å være påmeldt emner du skal ta
Du må sikre at du er meldt opp til både undervisning og til eksamen/vurdering.
Sjekk at utdanningsplanen din er korrekt! Når du bekrefter utdanningsplanen din, vil du automatisk bli undervisningsoppmeldt i de obligatorisk emnene som ligger i din plan for det aktuelle semesteret. NB: Husk å kontrollere at du også blir vurderingsmeldt dvs. oppmeldt til eksamen/vurdering.
Husk at du må være
semesterregistrert
og ha betalt semesteravgift for å få avlegge eksamen. Semesterregistrering og betaling av semesteravgift må gjøres hvert semester innen fristene -
sjekk akademisk kalender
.
Du har selv ansvaret for å kontrollere at du er meldt opp/av til de emnene du skal ta. Kontroller oppmeldingene under «aktive emner» på
Studentweb.
Ta kontakt med
Studentens informasjonstorg
(SIT)
før
oppmeldingsfristen hvis du har problemer med semesterregistrering eller du lurer på noe.
Tilleggsemner og oppmelding til ny eksamen (konte):
Logg deg inn på
Studentweb
Velg «aktive emner»
Søk opp ønsket emne
Trykk på velg og følg videre instruks
Se hvordan du melder deg opp til emner ved NMBU i denne videoen
Studieårets inndeling:
Studieåret er delt inn i to halvår, som heter Høstsemester og Vårsemester.
Høstsemesteret er delt inn i to deler: Augustblokk og Høstparallell
Vårsemesteret er delt inn i tre deler: Januarblokk, Vårparallell og Juniblokk
Blokkene er intensivkurs, der du tar ett emne over 3-4 uker. I parallellene kan du ta flere emner samtidig.
Fulltidsstudier vil si at du tar 30 studiepoeng i løpet av ett semester. I
emnekatalogen søker du på emnebeskrivelser. Disse viser blant annet
når emnene undervises og hvor mange studiepoeng de gir.
Oppdeling og oppmeldingsfrister for undervisning og eksamen:
Høstsemesteret (datorekkefølge):
Vårsemesteret (datorekkefølge) :
Augustblokk: Første onsdag i augustblokken
Høstparallell: 15. september
Ny eksamen/konte høst: 1. oktober
Januarblokk: 1. desember
Vårparallell: 1. februar
Ny eksamen/konte vår: 1. mars
Juniblokk: 1. april
Hvordan melde seg av emner og eksamen
Har du meldt deg opp til et emne, som du allikevel ikke skal ta? Husk å melde deg av innen fristen!
Studenter har
tre forsøk på å ta eksamen i et emne
(se avsnitte Antall eksamensforsøk under Etter eksamen). Dersom du
ikke
møter opp til en eksamen som du er oppmeldt til, så vil det telle som ett forsøk på å ta eksamen i dette emnet.
Ønsker du å melde deg av en eksamen du er meldt opp til gjør du dette via
Studentweb
.
Fremgangsmåte:
Gå inn på «Aktive emner».
Velg emne du ønsker å melde deg av
Trykk på "Trekk fra vurdering" på det aktuelle emnet.
Se hvordan du melder deg av emner ved NMBU i denne videoen
NB:
Melder du deg av et emnet ved en feil, ta kontakt med
SIT
innen fristen.
Avmeldingsfrister:
Avmeldingsfrist for augustblokk: Første onsdag i augustblokken
Avmeldingsfrist for høstparallellen: 1. november
Avmeldingsfrist for ny eksamen/konte høst: 1. november
Avmeldingsfrist for januar blokk: Første onsdag i januarblokken
Avmeldingsfrist for vårparallell: 1. april
Avmeldingsfrist for ny eksamen/konte vår: 1. april
Avmeldingsfrist for juniblokk: 1. mai
5. Gjør deg kjent med viktige studentverktøy
Du må vite hvilke verktøy som er nødvendig for å ta emner. Les om disse på
For studenter hvor du finner lenker til verktøyene!
Studentweb
Du administrerer studieløpet ditt i Studentweb: semesterregistrer deg der, se og endre utdanningsplanen din og melde deg opp i emner. I Studentweb vil du også finne eksamensdatoene og eksamensresultatene dine.
Canvas
Canvas er NMBUs læringsplattform og det digitale læringsmiljøet for studenter og undervisere, her finner du forelesningsmateriell og informasjon om emner.
Timeplan
Hvor og når har du undervisning?
Timeplanen for de ulike emnene finner du i systemet TimeEdit.
Se hvordan TimeEdit fungerer her
(
video
).
Webmail
Du får tildelt en NMBU e-postadresse med tilgang til
webmail
. Det er på denne e-postadressen universitetet sender deg viktig informasjon. Pass derfor på at du sjekker denne e-postkontoen jevnlig, så du ikke går glipp av noe.
E-posten du får når du aktiverer kontoen din bruker du videre på NMBU og er også ditt brukernavn.
NMBU-hjelp
Selvhjelpsverktøy. Du kan søke etter og finne brukermanualer, grunnleggende studentinformasjon med mer. Her har du full oversikt over dine spørsmål/forespørsler, og følge med på status.
Mazemap
Mazemap er en karttjeneste som gjør det enkelt å finne frem på campus. Du finner
Mazemap på nett
og på app for
Android
/
IOS
.
Akademisk kalender
Bruk kalenderen for å ha oversikt over når du må gjøre hva og hva som skjer når.
Emnekatalogen
Lurer du på om du kan ta et emne? Emnebeskrivelsene gir informasjon om det er adgangsbegrensning, studiepoeng med mer. Sjekk emnet her om du er usikker på hva det inneholder.
6. Studentkort og studentbevis-appen
Studentkort
Dere som er nettstudenter trenger ikke det fysiske studentkortet. Derimot må du innom bestillingstjenesten for studentkort for å få bilde på studentbevisappen som blir ditt studentbevis.
Aktiver brukerkonto
Du må først ha
aktivert din brukerkonto ved NMBU
Du finner brukerveiledning for hvordan du bestiller kortet her (krever innlogging med FEIDE).
Du må velge hentested når du bestiller selv om du er nettstudent:
Hentested "I do not need a accesscard"
Bildet du har lastet opp i denne siden vil da overføres til Studentbevis-appen som blir godkjent ID med bilde.
Studentbevis-app
Studentbevis-appen fungerer som studentbevis hos bl.a. studentsamskipnadene og kollektivtransportselskaper (f.eks. VY og Ruter), og vil være gyldig på lik linje med studiekort og papirkvittering.
For at studentbeviset skal være gyldig må du ha betalt semesteravgiften og semesterregistrert deg.
Om du er student ved flere institusjoner må du velge hovedstudiestedet ditt (der du har betalt semesteravgift) når du logger på studentbevis-appen.
Appen er tilgjengelig på norsk og engelsk, og følger standardspråket på telefonen din. Appen lastes ned fra din app-butikk.
Hvordan logge seg på studentbevis-appen første gang?
Åpne appen (krever internettilgang)
Velg hvilket lærested du tilhører
Logg inn med vanlig brukernavn og passord utdelt av ditt lærested.
Les samtykkeerklæringen og aksepter (appen kan kun benyttes hvis du gir ditt samtykke)
Les vilkårene og godkjenn (appen kan kun benyttes hvis du godkjennes vilkårene)
Appen viser bildet som ble tatt til studentkortet. Hvis appen ikke viser bilde, må annen gyldig legitimasjon med bilde vises ved kontroll for at appen skal være gyldig som studentbevis.
Når du har betalt semesteravgift og semesterregistrert deg, vil dette vises i en gul boks nederst på siden. Selve kvitteringen lagres i appen, så etter innlogging og registrering av betalt semesteravgift i appen kan den brukes uten internettilgang.
Studenter som ikke har smarttelefon
Dersom du ikke har smarttelefon og derfor ikke har mulighet til å bruke studentbevisappen, kan du bestille en semesterkvittering på papir. Du logger på Studentweb og fra menyen oppe til venstre velger du
Bestillinger
og så
Semesterkvittering
. Husk å sjekke at semesteradressen i StudentWeb er oppdatert først.
Europeisk studentkort
Programstudenter med norsk fødselsnummer (ikke D-nummer) kan bruke Studentbevisappen som et europeisk studentkort, European Student Card (ESC).
For å få ESC i studentbevisappen må NMBU-studenter gi samtykke til dataoverføring i Studentweb slik at det skal kunne brukes som studentbevis i Europa, og få studentrabatter og eventuelt andre studentfordeler. Les mer om ESC på
Europakommisjonens nettsider
.
Program til studiestart
Studiestart for studenter på nettstudiet Bærekraftig økonomi og ledelse
Studiestart for nettstudenter på årsstudium i bærekraftig økonomi og ledelse
Her finner du informasjon om studiestart og digitalt informasjonsmøte vårsemesteret 2026 ved Handelshøyskolen.
Studieveileder
Ved hvert studieprogram er det en studieveileder som kan hjelpe deg med spesifikke spørsmål knyttet til studieprogrammet ditt. Du kan kontakte din studieveileder via
NMBU-hjelp
, eller sende e-post. Du finner e-postadressene til studieveilederne på
programsiden til hvert studieprogram
. Enkeltemnestudenter har ikke en egen studieveileder, men kontakt Studentenes informasjonstorg (SIT) ved spørsmål.
Akademisk kalender
I
akademisk kalender
finner du viktige datoer i studieåret, herunder frister for oppmelding og avmelding i emner. Vær oppmerksom på at fristene i akademisk kalender vil variere for nettstudiene.
Emnekatalogen
Oversikt over alle emner som tilbys ved NMBU
.
Livet utenom studiene
Studentforeninger og sosialt
Det er mange gode grunner til å engasjere seg som student. Undersøkelser knyttet til studenters helse og trivsel viser at studenter som deltar aktivt i studentmiljøet og i frivilligheten er mindre ensomme og trives bedre på studiestedet.
Kandidatundersøkelsen 2020 viser at 44 % av respondentene vurderer at erfaringer fra verv var nyttig i den første jobben etter studietiden. Så ta del i studentmiljøet og engasjer deg!
Les mer om tilbudet til SiÅs.
Her er tips til noe du kan engasjere deg i:
Studentdemokratiet
Studenttinget
Studenttingets arbeidsutvalg (AU)
Samfunnet i Ås
Samfunnsstyret
Næringslivsutvalget (NU)
UKA i Ås
Tuntreet
Sosiale foreninger
Linjeforeninger
Biovitenskap
Biotanika
Husdyrklanen
Handelshøyskolen
Optimum
Samfunnsøkonomene
Kjemi, bioteknologi og matvitenskap
Molekylet
Landskap og samfunn
Jordskifterlaget
Terra Forma
Struktura
Globalis
Robust
Miljø og naturforvaltning
Skogbrukerforeningen
Energiforeningen
Naturforvalterlaget
Natura Innova
Minasfæren
Realfag og teknologi
Miljøfysikerne
Atlas
AquariÅs
DataSci NMBU
Fagverket
Indøk
Teknikum
Tannhjulet
La Stå
Veterinærhøyskolen
VSF - Veterinærmedisinsk studentforening
Studentorganisasjoner som jobber med problemstillinger i samarbeid med næringsliv
Eik Lab
NMBU Case Club
Urban Lab
Helse og trivsel
Alle skal trives der de er! Det er samlet informasjon knyttet til
helse og trivsel - gå gjerne inn og les
!
Kontakt Studentenes informasjonstorg (SIT)
SIT er universitetets støtte- og informasjonssenter for studenter og holder til i første etasje i Urbygningen. SIT kan svare på det meste. Har vi ikke svaret selv, er vi alltid behjelpelige med å sette deg i kontakt med riktig person.
Åpningstid
Telefon og e-post betjenes hver ukedag: 08:00-15:45
Telefon: 67 23 01 11
E-post:
sit@nmbu.no
Personvern
Bruk av StudentWeb sine sider følger bestemmelsene i Lov om behandling av personvernopplysninger (personopplysningsloven) av 01.01.2001 med tilhørende forskrift og er underlagt Internkontrollsystem for Informasjonssikkerhet ved NMBU sine rutiner for bruk av personopplysninger.
Se ellers
informasjonen om personvern ved opptak på våre nettsider
.