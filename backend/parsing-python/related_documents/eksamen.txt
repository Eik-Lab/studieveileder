Eksamen | NMBU
Hopp til hovedinnhold
Biblioteket
For studenter
Norwegian
English
Studier
Forskning
Innovasjon
Om NMBU
Søk
Biblioteket
For studenter
Norwegian
English
For Studenter
Eksamen og vurdering
Lykke til!
WISEflow - log in
Studentweb - log in
Canvas - log in
Supportskjema - hjemmeeksamen/innlevering
Husk å melde deg opp til/av eksamen innen fristene!
Fristene finner du i
akademisk kalender
Retningslinjer for eksamen
Behov for tilrettelegging
Endring av eksamenstidspunkt
WISEflow - Bli kjent med NMBUs digitale eksamenssystem
NMBU bruker eksamenssystemet WISEflow for digitale eksamener og innleveringer. Under har vi samlet nyttig informasjon om eksamensløsningen.
WISEflow - alt om det digitale eksamenssystemet
Dersom WISEflow eksamenssystem skal brukes i ditt emne, vil det bli opprettet en såkalt "flow" for den enkelte eksamen/vurdering. Du vil motta både et e-post-varsel når det er opprettet en flow og en påminnelses e-post før eksamensdato/innleveringsfrist.
Å levere en besvarelse er et aktivt valg, husk at d
u alltid må trykke på innlever-knappen.
Dersom du besvarer oppgaven, men ikke leverer, vil du ikke få karakter for besvarelsen/i emnet.
I WISEflow benyttes ulike
typer
flow:
FLOWlock er
tradisjonell langsvarseksamen
på campus i nedlåst modus (LockDown). Du får tilgang til oppgavesettet som et eget dokument og en teksteditor med de vanligste verktøyene for formattering som du kjenner fra for eksempel Microsoft Word, inkludert stavekontroll.
FLOWmulti er
flervalgseksamen
som besvares direkte i WISEflow. Slike eksamener kan bestå av ulike typer spørsmål; flervalgsavkrysning, utfylling av felt, klassifisering og matching, tekstsvar m.m. FLOWmulti kan gjennomføres med eller uten nedlåst modus, dermed kan de foregå enten på campus eller hjemme.
FLOWassign/FLOWhandin er
filopplasting
. Ordinær innlevering krever at hovedbesvarelsen er en PDF-fil, andre filtyper kan lastes opp som vedlegg (FLOWassign). For enkelte vurderinger kan det være aktuelt å kun laste opp andre filtyper som Excel eller video (FLOWhandin).
Lær mer om WISEflow systemet på WISEflow sine side (på engelsk)
Innlogging
Logg inn i systemet med din Feide-brukerkonto (samme som NMBU-bruker).
Det er viktig at du husker brukernavn og passord ditt når du møter opp i eksamenslokalet.
Du kan
administrere din brukerkonto (blant annet endre passord)
.
Kontakt IT-avdelingen dersom du trenger hjelp
Installering av LockDown-browser (nedlåst modus)
Før hver eksamen må du sjekke at du har installert den nyeste versjonen av programmet. Dette laster du ned fra profilsiden.
Slik sjekker og installerer du lockdown-browseren
Demo
I WISEflow finnes det demo-eksamener av ulike typer. Bruk disse for å gjøre deg kjent med WISEflow-funksjonalitet og teste at nedlåsing med LockDown-browser fungerer på din datamaskin.
Se særlig "FLOWmulti - Avansert" som er tilpasset NMBU.
Det er en knapp til "Demoflows" nederst på forsiden i WISEflow.
Gå direkte til demo-siden i wiseflow
Vedlegg med ikke-tekstlig materiale eks. tegninger
I enkelte eksamener, med nedlåsing på campus, skal du utforme tegninger og modellering. Det er ofte enklest å bruke penn og papir, ta bilde av det med webkamera og deretter laste det opp som vedlegg. Du bør gjøre deg kjent med hvordan dette kan gjøres i WISEflow.
Slik fungerer vedlegg i WISEflow
Gruppeinnleveringer
Ofte leveres innleveringsoppgaver individuelt, men det kan også legges opp til gruppebasert innlevering. Da må én av studentene opprette gruppen og de andre godta medlemskapet. Som regel kan én laste opp fil og levere på vegne av hele gruppen.
Slik oppretter du gruppe, laster opp og leverer besvarelser i wiseflow
WISEflow Device Monitor
For enkelte eksamener på campus vil du få tilgang til å bruke programvare eller hjelpemidler som ikke støttes i nedlåst modus med Lockdown Browser. Da brukes i stedet monitorering
.
WISEflow Device Monitor
Lovdata PRO og tilgang til eksterne ressurser
På enkelte eksamener, med nedlåsing på campus, gis det tilgang til eksterne ressurser, for eksempel Lovdata PRO. Dette finner du via en egen knapp. Ressursen åpnes i en separat fane slik at du kan navigere fritt mellom den og eksamensbesvarelsen.
Selv om det er digital eksamen kan du ha med Norges lover og evt. særtrykk av lover og forskrift. Kopier eller utskrift av lover/forskrift/dommer etc. er ikke tillatt.
Husk at Norges lover og særtrykk av eldre dato ikke er oppdatert med tanke på evt. nyere endringer av lover.
NB: For å kunne bruke Lovdata Pro på eksamen må du ha en eksisterende bruker i Lovdata Pro.
Det vil si at du må ha logget inn minst én gang i Lovdata Pro med din Feide-bruker før du møter opp til eksamen
.
Les mer om eksterne ressurser (permitted internet resources) og WISEflow
WISEflow integrert digital kalkulator
Ved eksamener som tilbyr utdelt kalkulator som tillatt hjelpemiddel kan dette være en
utdelt fysisk kalkulator
eller at det er tilgjengelig en
digital kalkulator
inne i WISEflow. Hvilken variant det er vil du som hovedregel ha fått beskjed om før eksamen.
Digital kalkulator i WISEflow
Kalkulatoren i WISEflow fungerer som andre digitale kalkulatorer. Kalkulatoren kan også stilles inn på
radianer (Rad)
eller
grader (Deg)
. Det som er synlig er gjeldende.
For å skrive inn negative verdier i kalkulatoren, for eksempel 10
-4
, så kan man enten benytte "+/-"-knappen for å endre fortegn på gjeldende verdi eller bruke parenteser: "10^(-4)".
Kalkulatoren kan vise opptil 10 desimaler. Tall lavere enn 0,0000000001 vil vises som 0.
Digital kalkulator i demoversjon
Digital kalkulator er tilgjengelig i demoversjon av WISEflow. Vi oppfordrer deg på det sterkest til å teste denne før eksamen. Det er veldig begrenset hva du kan få av hjelp med kalkulatoren under eksamen.
Gå direkte til demo-siden i wiseflow
Eksamen på Campus
Det er viktig at du forbereder deg godt til eksamen både faglig og praktisk. Her finner du informasjon om det praktiske du må huske på.
Hva må du sjekke i forkant av eksamen?
når og hvor er eksamen, se Studentweb og informasjon under
Når er eksamen og hvor skal jeg møte?
eksamensinformasjon fra emneansvarlig i emnerommet i Canvas
ved digital eksamen i systemet WISEflow må du på forhånd:
- installere siste versjon av programmet som låser ned datamaskinen (LockDown-browser), se infomasjon under avsnittet om Wiseflow
- ta en demo i WISEflow for å sikre at datamaskinen er klar, se infomasjon under avsnittet om Wiseflow. Husk å teste digital kalkulator også.
- sikre at du har tilgang til det trådløse
nettverket Eduroam
- sjekke e-poster fra WISEflow sendt til din @nmbu-adresse
- kontakte IT-avdelingen ved teknisk hjelp med brukerkonto, PC, nettverk og lignende:
it@nmbu.no
/ tlf. 67 23 05 55
Når er eksamen og hvor skal jeg møte?
Du finner tidspunkt for eksamen både i timeplan for emnet og i Studentweb.  Romplassering, hvor du skal ha eksamen, er tilgjengelig i Studentweb ca. 1-2 uker før eksamen.
Du må møte i eksamenslokalet senest 30 minutter før eksamen begynner. Dette gjelder både ved eksamen på papir og
digital eksamen
med medbrakt PC. Når dørene åpner skal du finne deg en ledig plass, legge det som er tillatt medbragt på pulten og sette resten av tingene dine på henvist sted. Følg instrukser fra eksamensvaktene.
Bruk
karttjenesten Mazemap
dersom du trenger hjelp til å finne rom og bygg.
Hva skal jeg ta med og tillatte hjelpemidler?
Alle eksamener:
Fysisk gyldig legitimasjon med bilde og signatur
Skrivesaker (kladdeark deles ut, også ved digital eksamen)
Mat og drikke
Tillatte hjelpemidler - se emnebeskrivelsen på nett og i Canvas
Digital eksamen:
Bærbar PC/Mac med strømforsyning
NB: Merk gjerne laderen med navn, så er sjansen større for at du får den tilbake hvis du glemmer den på salen.
Husk ditt Feide brukernavn- og passord
Du kan ta med:
- Eksternt tastatur/mus - må være kablet (ikke trådløst),
- støydempende ørepropper uten lyd- eller nettilgang
Du kan
ikke
ta med:
- trådløst eksternt tastatur/mus
- ekstra skjerm,
- ekstra PC/nettbrett/lesebrett
- digitale notater/digital pensumlitteratur/e-bøker
Tillatte hjelpemidler ved eksamen
Hjelpemidler og ordbok
Det er viktig at du vet hva som er de tillatte hjelpemidlene til din eksamen/prøve og kun bruker disse. Emneansvarlig skal informere om hva som er tillatt i Canvas og hjelpemiddelkoden skal også stå i
emnets emnebeskrivelse på nett.
Les mer om tillatte hjelpemidler via lenken i den grønne boksen over. Der finner du også informasjon om bruk av KI (kunstig intelligens).
Det er alltid tillatt å ha med trykt tospråklig ordbok (fysisk bok) for oversetting mellom eksamensspråk og eget morsmål. Ordboken kan ikke inneholde ordforklaring eller egne notater.
Bærbar PC/MAC
Som student ved NMBU er det krav om at du har tilgang til egen bærbar datamaskin for bruk i undervisning og ved vurdering/eksamen.
Om du har en PC/MAC som ikke fungerer, ber vi deg kontakte IT som kan bistå med god hjelp. IT er lokalisert hos Servicetorget i inngangspartiet til Veterinærbygningen (VET bygget)
https://link.mazemap.com/7pfsp9nq
nq eller kontakt dem via
it@nmbu.no
/ tlf. 67 23 05 55
Vi har noen tilgjengelige eksamens-PCer i lokalene under campus eksamen, i sentral eksamensperiode (se akademisk kalender), for kriseutlån, men dessverre ikke for bruk til hjemmeeksamen eller andre vurderinger.
I eksamenslokalet
Ved
digital eksamen
:
logg inn i WISEflow og starte eksamen slik at du ser at programmet for nedlåsing (lock-down browser) fungerer.
hjelpemidler som ikke er tillatt inkludert sekk/veske, avslått mobiltelefon, klokke og yttertøy plasseres på anvist sted
teknisk vakt er tilgjengelig i lokalet for bistand. Passord for tilgang til eksamensoppgaven blir skrevet opp på tavlen
du får utlevert kladdepapir ved behov
Ved eksamen
på papir
:
du får du utdelt eksamenspapir (3-lags gjennomslagsark), kladdeark og kandidatnummer av eksamensvaktene
bruk kulepenn og sjekk at håndskriften din er lett leselig
hjelpemidler som ikke er tillatt - inkludert sekk/veske, avslått mobiltelefon, klokke og yttertøy - skal plasseres på anvist sted
du kan ikke levere besvarelsen din eller levere blankt før det har gått minst 30 minutter
en eksamensvakt skal alltid kontrollere besvarelsen din før den kan leveres
kladdeark kan normalt ikke leveres inn som en del av besvarelsen
når ordinær eksamenstid er over har du 15 minutter til å:
nummerere arkene
påføre kandidatnummer på alle ark
sortere besvarelsen og
legge besvarelsen i riktig omslag
det er ikke tillatt å fortsette å skrive etter at eksamenstiden er over. Dette regnes som forsøk på fusk.
der det er mulig kan du beholde eksamensoppgaven og den rosa kopien av besvarelsen din. Alt annet papir, brukt eller ubrukt må leveres til eksamensvaktene.
Sykdom og gyldig fravær
Les mer om hva du må gjøre dersom du er syk på eksamensdagen eller må søke om gyldig fravær av andre grunner
Trekk under eksamen/levere blankt
Hvis du møter opp til skriftlig eksamen i et emne, men underveis ønsker å trekke deg/levere blank besvarelse gjelder følgende:
Trekke deg/levere blankt - eksamen på papir
Du må levere utfylt hvit og gult omslagsark. Husk å kontrollere at du skriver rett kandidatnummer.
Du kan tidligst levere inn omslaget og forlate eksamenssalen 30 minutter etter at eksamen startet.
Du vil bli registrert som møtt til den aktuelle eksamen, men med resultat
F
eller
Ikke bestått
.
Dersom vilkårene er tilsted kan du melde deg til ny eksamen (konte) i emnet.
Trekke deg/levere blankt - digital eksamen i eksamenssystemet WISEflow
Ved WISEflow eksamen må du ha med egen PC til salen, også hvis du planlegger å levere "blankt"/trekke deg fra eksamen.
Hvis du ønsker å levere "blankt"/trekke deg fra eksamen må du kontakte teknisk vakt så bistår de med dette.
Du kan tidligst trekke deg/levere inn blank besvarelse og forlate eksamenssalen 30 minutter etter at eksamen startet.
Du vil bli registrert som møtt til den aktuelle eksamen, men med resultat
F
eller
Ikke bestått
.
Dersom vilkårene er tilsted kan du melde deg til ny eksamen (konte) i emnet.
Muntlig eksamen
Informasjon om tidspunkt og gjennomføring av muntlig eksamen får du fra fakultetet.
Hjemmeeksamen eller innleveringer
Eksamener, prøver og innleveringer som gjennomføres hjemme, skal som regel leveres i WISEflow eller Canvas.
Forbered deg til hjemmeeksamen/innlevering
WISEflow
Skal du ha eksamen eller innlevering i WISEflow? Gjøre deg kjent med systemet - se avsnitt lenger opp om WISEflow. Dato for eksamener/innleveringer som skal gjennomføres eller levers i WISEflow vil normalt publiseres i Studentweb. Du vil også få en e-post fra WISEflow i forkant.
Canvas
Skal du ha eksamen eller innlevering i Canvas? Vær obs på at informasjon om vurderingen, dato m.m.
kun
vil være i Canvas. Du finner ikke informasjon om dette i Studentweb.
Hjelpemidler og KI
Gjør deg kjent med reglene for bruk av hjelpemidler ved hjemmeeksamen/innleveringer, herunder bruk av kunstig intelligens (KI) m.m. Se lenke-knappen under.
Tillatte hjelpemidler  samt bruk av KI - hjemmeeksamen og innleveringer
Viktig å huske på!
Egen PC/MAC
Du må ha din egen PC/MAC. NMBU har dessverre ingen reserve maskin du kan låne til hjemmeeksamen.
Besvarelsen din skal skrives på datamaskin.
Det er kun tegninger og ev. utregninger som kan gjøres med penn og papir, tas bilde av og lastes opp som vedlegg til besvarelsen. Håndskreven besvarelse vil normalt ikke bli sensurert.
Kommunikasjon
Det er ikke tillatt med noen form for kommunikasjon mellom medstudenter eller andre personer under eksamen, så fremt ikke annet er spesifisert.
Mobiltelefon
Ha din mobiltelefon tilgjengelig under eksamen. Det kan bli sendt viktig informasjon per SMS.
LockDown
Ved hjemmeeksamen brukes ikke nedlåsing av maskin (LockDown-browser).
Eksamenstiden
Tiden som vises i WISEflow er alltid endelig. Den inkluderer tid for opplasting og eventuell ekstra tilretteleggings tid.
Innlevering
Besvarelsen skal både være lastet opp og innlevert FØR eksamenstiden går ut. Det er ditt ansvar å kontrollere at du har levert riktig fil til riktig tid. Systemet stenger når eksamenstiden/innleveringsfristen er ute.
Trekk under eksamen
Dersom du ønsker du å levere blankt/trekke deg under eksamen, må du logge inn i WISEflow som vanlig, og så trykke på '
lever blankt
' knappen. Du vil bli registrert som møtt til den aktuelle eksamen, men med resultat
F
eller
Ikke bestått
. Dersom det tilbys konte eksamen i emnet, og du oppfyller vilkårene, kan du melde deg til ny eksamen (konte) i emnet.
Hvor vil du sitte?
Du kan avlegge digital hjemmeeksamen hvor du vil, også om du er i utlandet. Men husk at det alltid er den oppgitte eksamenstiden for norsk tidssone som gjelder.
Innlevering
Husk at det er ditt ansvar å kontrollere at
besvarelsen og eventuelle vedlegg er lastet opp og innlevert
før
eksamenstiden går ut.
Det er også ditt ansvar å kontrollere at du har levert riktig fil til riktig tid. Eksamens systemet stenger når eksamenstiden/innleveringsfristen er ute!
Support under hjemmeeksamen/innlevering
WISEflow
Ved behov for hjelp ved innlevering i WISEflow - ta kontakt umiddelbart via
support-skjema
Dersom du har problemer med support-skjema, kan du ringe eksamenshjelp på 400 00 825 (kun bemannet mellom 08:00-18:00 i eksamensperioden, se akademisk kalender).
Canvas
Dersom det skal leveres i Canvas eller på annet vis, bør spørsmål rettes direkte til emneansvarlig.
IT-avdelingen
Kontakt IT-avdelingen dersom du trenger teknisk hjelp med din brukerkonto, PC, nettverk e.l:
it@nmbu.no
/ tlf. 67 23 05 55
Supportskjema ved hjemmeeksamen
Sykdom og gyldig fravær  -  hjemmeeksamen
Får du ikke tatt eksamen/levert innleveringen grunnet sykdom o.l.? Hva gjør du hvis du skulle bli akutt syk under eksamen?
Les mer om hva du må gjøre dersom du er syk på eksamensdagen eller må søke om gyldig fravær av andre grunner.
Sykdom og gyldig fravær fra eksamen
Etter eksamen
Du vil få et e-post-varsel når karakter er kunngjort, resultatet ser du i StudentWeb.
Sensur skal foreligge 15 virkedager etter avlagt eksamen i eksamensperioden, eller 15 virkedager etter siste undervisningsdag for delvurderinger og emner uten eksamen i eksamensperioden. For gradsoppgaver gjelder egne frister. I noen tilfeller kan utsatt sensurfrist være innvilget, utsatt frist skal da være synlig for deg i StudentWeb.
Begrunnelse, klage på karakter eller formelle feil
Du har rett til å be om begrunnelse for karakter, og kan klage på karakterfastsetting eller klage på formelle feil ved eksamen. Husk at ved klage på karakter kan ny sensur gå i din favør, din disfavør eller forbli den samme.
Les mer om begrunnelse og klage
Ny eksamen (konte)
Har emnet ditt en enkeltstående vurdering, samlet vurdering eller mappevurdering? Her prøver vi å forklare forskjellene og hva det betyr i forhold til muligheten for ny eksamen (konte).
Emner der det tilbys ny eksamen (konte)
Et emne med enkeltstående vurdering dvs. kun har én enkelt avsluttende skriftlig og muntlig eksamen i eksamensperioden som teller 100% av karakteren i emnet, gis det i noen tilfeller mulighet til å gjennomføre ny eksamen - kontinuasjon (konte).
Emner der det ikke tilbys ny eksamen (konte)
Et emne med to eller flere selvstendige vurderingsformer (delvurderinger) har samlet vurdering. Det kan f. eks være skriftlig eksamen, oppgave, mappevurdering osv. Hver delvurdering skal sensureres for seg og gis en selvstendig karakter. Hver del skal telle med en bestemt vekt f. eks. 40% og 60%.
Det arrangeres ikke konte eksamen for emner med samlet vurdering. Det tilbys heller ikke ny eksamen (konte) i emner som kun har mappevurdering eller hjemmeeksamen i undervisningsperioden. Ved gyldig fravær eller stryk ved eksamen i slike emner, vil første mulighet for ny eksamen være neste gang emnet går ordinært.
Når arrangeres ny eksamen (konte) eksamen
Ny eksamen (konte) for et emne arrangeres i den påfølgende høst-/vårparallellen. Det betyr at:
eksamen som ordinært ble tilbudt i eksamensperioden for vårparallellen, juniblokk eller augustblokk arrangeres i desember/januar,
eksamene som ordinært ble tilbudt i eksamensperioden i januarblokk eller høstparallellen arrangeres i mai.
I praksis er det 4-8 måneder mellom ordinær eksamen og ny eksamen (konte) avhengig av i hvilken periode ordinær eksamen ble gjennomført.
På veterinær- og dyrepleiestudiene er ny eksamen (konte) kunngjort i semesterplanen.
Gyldig fravær eller stryk
Dersom du hadde gyldig fravær eller strøk ved siste ordinære eksamen i et emne, så kan du selv melde deg opp til ny eksamen, hvis slik eksamen tilbys.
Som gyldig fravær regnes dokumentert sykdom eller særskilte forhold rundt egen person. Dokumentasjon/legeattest må være levert NMBU innen 5 arbeidsdager etter eksamen.
Lese mer om å søke gyldig fravær fra eksamen
Ikke møtt til eksamen
Dersom du ikke møtte til eksamen har du ikke rett til å konte i emnet. Du kan kun melde deg opp til ny eksamen neste gang emnet går ordinært.
Opp- og avmeldingsfrister for ny eksamen (konte)
Konte høstsemesteret
Oppmeldingsfrist 1. oktober for emner med ordinær eksamen i vårparallellen, juniblokk og augustblokk. Ny eksamen (konte) avholdes enten rett før juleferien eller i begynnelsen av januar.
Avmeldingsfrist 1. november.
Konte vårsemesteret
Oppmeldingsfrist 1. mars for emner med ordinær eksamen i høstparallellen og januarblokk. Ny eksamen (konte) avholdes i slutten av mai eller i begynnelsen av juni.
Avmeldingsfrist 1. april.
Hvordan melde seg opp til ny eksamen (konte)
Logg inn på
StudentWeb
Klikk på "Resultater"
Bla ned til emnet du vil ta ny eksamen i og trykk på "Ta emnet på nytt"
Legg til vurderingsmelding og velg riktig periode (det skal ikke være undervisningsmelding tilgjengelig)
Antall eksamensforsøk
Ved NMBU gis det vanligvis adgang til å fremstille seg til vurdering i et emne tre ganger.
Tre forsøk
Du har tre forsøk på å ta eksamen i et emne, så lenge det aktuelle emnet/eksamen eksisterer, med enkelte unntak.
Hva teller som forsøk:
Dersom du har meldt deg opp til eksamen, men ikke møter, teller dette som ett av dine tre forsøk.
Dersom du ikke møter til eksamen, men har gyldig fravær telles det ikke som et forsøk.
Les mer om gyldig fravær ved eksamen
Forbedre en karakter
Dersom emnet er bestått, har du mulighet til å fremstille deg til vurdering i samme emne på nytt. Unntak:
gjentak av bestått gradsoppgave tillates ikke
studenter på veterinær- og dyrepleierutdanningene gis ikke anledning til å avlegge eksamen på nytt dersom den er bestått
For å forbedre en karakter kan du kun melde deg opp ved ordinær eksamen i emnet, du kan ikke melde deg til ny eksamen (konte). Hvis du tidligere har bestått emnet, har du ikke krav på å følge undervisningen dersom det er begrenset kapasitet.
Beste karakter gjelder
Fremstiller du deg til vurdering i et emne mer enn én gang, skal beste karakter gjelde, og kun den skal fremgå av karakterutskrift og vitnemål.
Søke om et fjerde forsøk
Dersom du etter tre forsøk ikke har bestått eksamen, kan du etter begrunnet søknad til Studieavdelingen, gis dispensasjon til å framstille deg for vurdering en fjerde gang.
Søknad om et fjerde forsøk (bokmål)
Søknad om eit fjerde forsøk (nynorsk)
Rett til å ta eksamen i emner som legges ned
Dersom emnet endres vesentlig med hensyn til omfang, pensum eller lignende eller emnet nedlegges, gis det anledning til å bli vurdert etter tidligere ordning én gang. Du har imidlertid ikke krav på undervisning etter tidligere ordning.
I emner med mappevurdering vil arbeidene i mappen normalt være en integrert del av undervisningen i emnet, slik at det ikke vil være mulig å bli vurdert etter tidligere ordning.
Dersom emnet legges ned eller vesentlig endres vil fakultetet normalt ta kontakt med de studentene som var oppmeldt i emnet sist gang det gikk ordinært.
Vil du gi en tilbakemelding om eksamen?
Vi som jobber med eksamen på NMBU vil gjerne vite hvordan du opplever din eksamen. Har du ris eller ros, synspunkter om hva som fungerer bra eller dårlig? Da vil vi gjerne høre fra deg. Ta kontakt med
Eksamenskontoret
.
Har du glemt igjen noe på eksamenssalen?
Eksamensvaktene finner ofte gjenglemte ladere eller andre ting etter en eksamen.
Gjenglemte ting som eksamensvaktene finner på eksamenssal blir som oftest levert til SiT. Stikke innom SiT (i Utbygningen) i åpningstiden.
Merk at ting du glemmer i andre saler, i parken eller andre steder og som blir funnet ikke leveres hos SiT!
Et tips! Sett navn og gjerne mobilnummer på PC/MAC laderen din så kommer den enklere tilbake til deg.
Eksamensvakt ved NMBU
Vil du bli eksamensvakt eller teknisk vakt?
Om NMBU
Om oss
Finn en ansatt
Jobb hos oss
Alumni
Presse
Kontakt oss
Om NMBU
Om oss
Finn en ansatt
Jobb hos oss
Alumni
Presse
Kontakt oss
Forskning
Forskning
Innovasjon
Laboratorier og tjenester
Bærekraftige NMBU
Forskning
Forskning
Innovasjon
Laboratorier og tjenester
Bærekraftige NMBU
Dyresykehuset
For studenter
Studentlivet
Canvas
Studier og emner
Studenttinget
Lag og foreninger
Si fra om avvik
Kvalitet i utdanningen
For studenter
Studentlivet
Canvas
Studier og emner
Studenttinget
Lag og foreninger
Si fra om avvik
Kvalitet i utdanningen
Dyresykehuset
Telefon
:
67 23 00 00
E-post
Adresse
:
Postboks 5003
1432 Ås
Organisasjonsnummer
:
969159570
Besøksadresser
Facebook
Instagram
Linkedin
Snapchat
Tilgjengelighetserklæring
Personvernerklæring
Endre cookies